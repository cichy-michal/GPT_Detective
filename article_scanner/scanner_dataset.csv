hiszpańska;angielska;polska;włoska;niemiecka
;;;;Agent Macieja Rybusa przekazał rosyjskim mediom informacje dotyczące stanu zdrowia piłkarza, który wciąż boryka się z kontuzją. W porównaniu do poprzednich wypowiedzi był znacznie bardziej zachowawczy. — Nie chcę wybiegać w przyszłość — przyznał. Maciej Rybus trafił do Rubinu Kazań latem ubiegłego roku. Od tego czasu rozegrał jednak zaledwie dwa mecze. Na drodze cały czas stają mu kontuzje, obecnie zmaga się z urazem kolana. Ostatni raz na boisku pojawił się na początku sierpnia. Głos na temat stanu zdrowia piłkarza zabrał na łamach rosyjskich mediów jego agent, Roman Orieszczuk. – Rekonwalescencja przebiega dobrze, ale nie chcę wybiegać w przyszłość. Trzeba dać mu trochę czasu. Mam nadzieję, że w najbliższej przyszłości zobaczymy Macieja na boisku – przekazał. To zdecydowanie bardziej zachowawcza wypowiedź od tej, której udzielił na początku kwietnia, gdy pytano go o przyszłość zawodnika. – Maciej pracuje z drużyną i myślę, że za tydzień lub dwa zobaczymy go na boisku. Do końca sezonu musi udowodnić, że wciąż spełnia poziom rosyjskiej Premier Ligi — mówił wówczas. Na razie nic nie wskazuje jednak na to, by ten scenariusz wkrótce miał się ziścić. Ostatnio głośno zrobiło się o Rybusie w polskich mediach za sprawą wywiadu, którego udzielił wówczas TVP Sport. Na łamach portalu próbował wytłumaczyć swoją decyzję o pozostaniu w Rosji po wybuchu wojny w Ukrainie. Zrobił to jednak wyjątkowo nieudolnie, czym natychmiast ściągnął na siebie falę krytyki.
;;;;"To był najprawdopodobniej najlepszy mecz Roberta Lewandowskiego w barwach Barcelony! Asysta po płaskim zagraniu, asysta po dośrodkowaniu i gol z bardzo trudnej pozycji — 35-latek cztery dni przed meczem z Estonią zachwycił wszystkich, a Blaugrana wygrała z Atletico Madryt 3:0 i jest wiceliderem tabeli! Seria dziewięciu meczów z rzędu bez porażki, ostatnio wygrana 3:1 nad Napoli i awans do ćwierćfinału Ligi Mistrzów, a do tego szansa na wyprzedzenie Girony w ligowej tabeli. FC Barcelona w niedzielny wieczór chciała pójść za ciosem i awansować na pozycję wicelidera La Liga, ale przed nią było niezwykle trudne zadanie — wyjazdowy mecz z Atletico Madryt, które na swoim stadionie w tym sezonie ligowym wygrało 13 meczów i tylko raz zremisowało. Xavi zdecydował się na kilka zmian przed tak ważnym meczem i tym razem w wyjściowej jedenastce znaleźli się Hector Fort, Sergi Roberto czy Raphinha, a poza nimi rzecz jasna także Robert Lewandowski, który po trzech meczach bez gola trafił we wspomnianym starciu z Napoli. Pierwotnie w składzie był także Andreas Christensen, ale z powodu dyskomfortu na rozgrzewce zastąpił go Fermin Lopez. Od początku spotkania gospodarze starali się wysoko atakować graczy Barcelony. W końcu Atletico ostatnio wyeliminowało z Ligi Mistrzów Inter Mediolan i także chciało udowodnić, że jest w świetnej formie. W szóstej minucie gospodarze mogli mieć świetną okazję, bowiem Ronald Aruajo nieprzepisowo zatrzymywał Alvaro Moratę w polu karnym, ale okazało się, że Hiszpan był na pozycji spalonej. Minęło raptem kilkadziesiąt sekund i znów zrobiło się gorąco pod bramką Barcelony. Świetnym pressingiem popisał się Rodrigo De Paul, a 20-letni Pablo Barriosowi zabrakło niewiele, by wprawić w ekstazę trybuny Wanda Metropolitano. Atletico świetnie rozpoczęło to spotkanie, ale to nie był przypadek, bowiem w kolejnych minutach gry jej obraz się nie zmieniał. To gracze Diego Simeone stwarzali sobie więcej okazji, a Barcelona musiała skupiać się przede wszystkim na defensywie. W destrukcji dużo pracy miał przede wszystkim Jules Kounde, który musiał radzić sobie z Moratą, a to zadanie miało być jeszcze utrudnione, bowiem został upomniany żółtą kartką. Goście długo nie potrafili stworzyć sobie okazji bramkowej, a w końcu udało im się to dzięki świetnemu zagraniu Polaka. Robert Lewandowski w końcu otrzymał piłkę, zdecydował się na dośrodkowanie w pole karne, a Raphinha stanął przed niezłą szansą, którą jednak zmarnował. Po tej akcji Barcelona zaczęła się rozpędzać i po chwili znów w roli głównej wystąpił Lewandowski! Polak świetnie zachował się w polu karnym, wyłożył piłkę do Joao Felixa, a ten uciszył kibiców klubu, z którego został wypożyczony do Barcelony. Goście wyszli na prowadzenie, a po chwili musieli... grać w osłabieniu. W ciągu kilku minut dwukrotnie żółtą kartką upominany został Xavi, który irytował się na decyzje arbitra. A jeszcze przed przerwą Barcelona mogła stracić także bramkę, ale minimalnie pomylił się Morata i do przerwy to mistrzowie Hiszpanii prowadzili 1:0. Wynik nie był korzystny dla Atletico, więc tuż po przerwie Diego Simeone zdecydował się na dwie zmiany. Na murawie pojawili się Antoine Griezmann i Memphis Depay, a więc był to jasny sygnał do ataku. Nim jednak Rojiblancos zdołali wprowadzić zmiany w swojej grze, błyskawicznie otrzymali drugi cios! Druga połowa rozpoczęła się dla Barcelony po prostu fantastycznie. Po zagraniu Raphinhi Robert Lewandowski wpadł z piłką w pole karne, oddał techniczny, mierzony strzał, a piłka odbiła się jeszcze od słupka i wpadła do bramki obok bezradnego Jana Oblaka! Polak miał mało miejsce na oddanie tak precyzyjnego strzału, bowiem naciskali go rywale, ale po raz kolejny tego dnia spisał się kapitalnie. Mimo starty drugiej bramki Atletico nie zamierzało rezygnować z walki o choćby punkt. Niezłe strzały w krótkim odstępie czasu oddali  Rodrigo Riquelme, Marcos Llorente i Memphis Depay, ale za każdym razem świetnie w bramce spisywał się lider Barcelony, Marc-Andre ter Stegen. A Simeone zdecydował się na kolejne zmiany i postawił na Koke i Angela Correę. Tego dnia jednak nie było mocnych na Barcelonę! Blaugrana źle zaczęła ten mecz, ale potem czegokolwiek nie próbowali rywale, to goście odpowiadali na to ze zdwojoną siłą. W 65. minucie gry mistrzowie Hiszpanii zdobyli kolejną bramkę i znów oglądaliśmy błysk Lewandowskiego. Tym razem Polak doskonale dośrodkowywał, a gola głową zdobył Fermin Lopez. ""Nie wątpcie w niego"" — napisano na oficjalnym profilu La Liga, podsumowując występ Roberta Lewandowskiego. Nic dziwnego, w końcu dzięki jego świetnym zagraniom Barcelona wygrała 3:0 na niezwykle trudnym terenie. A rywale kończyli mecz w dziesięciu po czerwonej kartce dla Nahuela Moliny. Asysta po płaskim zagraniu, asysta po dośrodkowaniu, gol z bardzo trudnej pozycji — Robert Lewandowski cztery dni przed meczem barażowym z Estonią udowodnił, że jest w kapitalnej formie i nieprzypadkowo pojawiły się głosy, że to jego najlepszy mecz w barwach Barcelony. A jego drużyna dzięki efektownemu zwycięstwu awansowała na pozycję wicelidera La Liga. W następnej kolejce Atletico zagra na wyjeździe z Villarrealem, a gracze Xaviego podejmą Las Palmas."
;;;;"Kolejny rasistowski skandal w LaLiga! Tym razem jednak sprawa jest jeszcze bardziej przerażająca. Skandalicznych gestów wobec Aureliena Tchouameniego z Realu Madryt dopuściło się bowiem dziecko. Małoletni kibic już wcześniej został zidentyfikowany na trybunach, bowiem postanowił wrzucać butelki na murawę. — Rasizm to norma w LaLidze. Rozgrywki uważają, że to normalne. Federacja również. Przykro mi. Liga, która kiedyś należała do Ronaldinho, Ronaldo, Cristiano i Messiego, dzisiaj należy do rasistów — grzmiał Vinicius Junior po meczu z Valencią. Brazylijczyk w podobnym nastroju był także po jednym z meczów z RDC Mallora. Wówczas rywale go faulowali, kibice obrażali, a on rzecz jasna nie pozostawał im dłużny i regularnie ich prowokował. W ostatnim meczu z tym rywalem Brazylijczyk zasiadł wśród rezerwowych i zagrał krócej niż zwykle, a wszystko i tak skończyło się skandalem. Całą sprawę opisuje hiszpańska ""MARCA"". Okazało się bowiem, że po kapitalnej bramce w wykonaniu Aureliena Tchouameniego, który huknął z dystansu nie do obrony, jeden z kibiców wykonywał na trybunach obraźliwe, rasistowskie gesty. A wszystko zarejestrowały kamery telewizji Movistar, co ułatwiło policji jego identyfikację. Najbardziej przerażające jest to, że na takie zachowanie... zdecydowało się dziecko. Małoletni kibic miał zostać zidentyfikowany na podstawie nagrań z monitoringu już wcześniej. Wówczas zauważono bowiem, że rzucił dwie butelki na murawę boiska. Dopiero później okazało się, że było to dziecko, które na mecz dotarło z członkiem rodziny. Na ten moment nie wiadomo, co grozi mu za takie zachowanie. Po 31. rozegranych spotkaniach Real Madryt przewodzi tabeli LaLiga z przewagą ośmiu punktów nad Barceloną. Już w niedzielę, 21 kwietnia o godz. 21.00 dojdzie do bezpośredniego pojedynku tych drużyn na Santiago Bernabeu."
